# Kodknäckaren

**Kan du knäcka koden och räkna ut vilka emojis som ska stå i vilken ordning?**

Denna lek är inspirerad av spelet Mastermind och går ut på att deltagarna ska försöka knäcka en kod genom uteslutningsmetoden. De får ett papper med ett par felaktiga kod-rader och med hjälp av dessa ska de försöka lista ut rätt kod.

![Exempel på kodknäckaren](./kodknackaren.png)

## Material att ladda ned och skriva ut

* [Kodknäckaren (inkl facit)](https://github.com/Kodcentrum/Scratch-uppgifter/blob/master/lek_kodkn%C3%A4ckaren/kodknackaren.pdf)

## Instruktioner för handledare

**Tidåtgång: Ca 10min**

Dela in deltagarna i mindre grupper eller låt dem jobba parvis. 

1. Dela ut den utskrivna pdf:en med Kodknäckaren. 
2. Göm undan facitsidan. 
3. Ge deltagarna ett problem i taget att lösa.
4. När deltagarna tror att de har gissat färdigt – ge dem inte rätta svaret direkt. Gå igenom koden och "testa" den mot de olika svarsalternativen för att se om deras gissning fungerar, så att ni tillsammans kommer fram till om det är rätt svar eller om ni behöver hitta en annan lösning tillsammans. 
