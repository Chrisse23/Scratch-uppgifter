<!doctype html>
<html><head><meta charset="utf-8"><meta name="viewport" content="width=device-width"></head><body>
<h1 id="robothjarna">Robothjärna</h1>
<p>Den här uppgiften är lite annorlunda. Du kommer att börja med ett färdigt program, och fylla i det som saknas &ndash; nämligen robotens hjärna!</p>
<p>Börja med att öppna Scratch-projektet <a href="https://scratch.mit.edu/projects/166064108/">Robothjärna</a> och <b>Remixa</b> det, så att du får en egen
    version att experimentera med.</p>
<p>Klicka på<br /><img src="se-inuti.PNG" alt="'Se inuti'"><br />och sedan på<br /><img src="remix.PNG" alt="'Remix'"></p>
<h2 id="uppgift">Uppgift</h2>
<img src="maze.PNG" alt="'Labyrint'">
    <p>Testa att köra igång programmet! Du kommer att se en liten robot som snurrar runt på stället.</p>
    <p>Den snurrar runt eftersom den inte har någon hjärna, så din uppgift är att programmera hjärnan!</p>
    <p>Roboten ska ta sig genom labyrinten fram till det gula målet.</p>
    <p><i>Du får bara ändra på sprajten "Hjärna"</i></p>
<h2 id="styra-roboten">Att styra roboten</h2>
    <p>Öppna skriptet för sprajten "Hjärna".</p>
    <p>Man styr roboten genom att sätta variabeln <i>Kommando</i> till "Vänster", "Höger" eller "Framåt" varje gång Händelsen "Redo" tas emot:</p><p><img src="redo.png" alt="När 'Redo' tas emot..."></p>
    <p>Till exempel, om du gör så här:</p>
    </p><p><img src="snurra.png" alt="När 'Redo' tas emot - Sätt Kommando till 'Vänster'"></p>
    <p>...så kommer roboten snurra åt vänster hela tiden. Testa! Men det kommer behövas lite mer än så för att lösa labyrinten...</p>
<h2 id="robotens-känsel">Robotens känsel</h2>
    <p>Vi kan se hela labyrinten på vår skärm, men det kan inte roboten. Den har bara korta känselspröt som kan känna efter om det finns väggar runt omkring.</p>
    <p>Känselspröten kan hjärnan läsa av med variablerna "Framåt", "Vänster" och "Höger". Om "Framåt" har fått värdet "Fritt", till exempel, vet hjärnan att det inte finns någon vägg framför roboten:</p>
    <p><img src="om-framat.png" alt="Om 'Framåt' = 'Fritt' då..."></p>
    <p>Använd "Om"-block (från Kontroll-fliken) och "="-block (från Operatorer) och se om du kan lösa labyrinten!</p>
<h2 id="stega">Tips</h2>
    <p>Det kan vara svårt att förstå hur roboten "tänker". Då kan det vara bra att kunna sakta ner den och undersöka den i din egen takt.
        Om du klickar en gång på "Skicka 'stega'"-blocket så kommer roboten att följa ditt program ett enda steg. På så sätt är det lätt att undersöka vad roboten kommer göra, steg för steg.
    </p>    
    <p><img src="stega.png" alt="Skicka 'stega'"></p>
<h2 id="banor">Nästa nivå!</h2>
    <p>Har du löst labyrinten? Bra! Nu kan vi testa din robothjärna på en svårare bana!</p>
    <p>Klicka på sprajten "Labyrint" och fliken "Klädslar". Välj "Nivå2" och starta om programmet!</p>
    <p>Klarade roboten den nya labyrinten? Om inte, fundera på hur du kan ändra programmet så att den går att lösa!</p>
    <p>Varje nivå är svårare än den förra. Klarar du att lösa alla? Försök göra så att samma hjärna kan lösa så många nivåer som möjligt!</p>
</body></html>
